semrom nssmcaronm. xvii

ipsiusque Regnum, quantum in ipsa fuit, et apud se, et apud exteros
promovisse, et praeclaro suo exemplo aliis ad idem faciendum praei-
visse? Quinetiam testatur Historia, priusquam magnum Lutheri
nomen in Helvetia innotuisset, Deum jam lucis suae coelestis radiis
Terram vestram collustrasse, excitato ad id summo et nunquam satis
laudato Dei Viro Huldrico Zm'nylz'o, qui ferventissimo zelo, et hero-
ica plane virtute purum Dei Verbum intrepide praedicaudo, et impuro
Monacho Franciscano Sam-soni dicto, Roma ad foedam Indulgentia-
rum nundinationem miss0‚ mascule se opponendo, mirum quantum
coelesto hoc Opus apud Vos stabilivit et provexit. Quod divinum
πλεονέκτημα Piissimi Majores Vestri tanto studio, tantoque cum suc-
cessu conservarunt, in id etiam concurrente indefessa Venerandi
Ministerii Vestri vigilantia, et Celeberrimorum ac Doctissimorum
Theologorum Vestrorum zelo sanctissimo, qui tum viva voce, tum
scriptis solidissimis nihil omiserunt, ut Erroribus quibusvis grassan-
tibus strenue se opponereut3 usque adeo, ut qualescunque Satanae
fuerint conatus, ad Doctrinae puritatem inficiendam, nulla tamen,
peculiari et paucis concessa Dei gratia, vel minima labeS, in eam
irrepserit3 sed integra et illibata semper manserit, quodque a. Patri-
bus suis jam acceperant praeclarum Depositum, religiosissime summa
cum laude conservatum, ad Vos etiam fideliter transmiserint.

Quam laudem et gloriam, vestram etiam esse voluistis, PROCERES
Ammssmx, non modo pretiosissimum hoc κειμήλιον prae caeteris
omnibus magnifaciendo, sed et constantissime retinendo, fidos Ec-
clesiae nutritioS, fortissimos bonae causae Vindices, et Orthodoxiae
Custodes tenacissimos Vos exhibendo, nihil antiquius habentes, quam
nt ὑποτύπωσις ὑγιαινόντων λόγων, et purioris Doctrinae, quae hactenus iuter
Vos viguit, simplicitas intemerata conservetur. Quod ut facilius
assequi possetis, non modo teterrimos ErroreS, et foedas haereseS‚
quae cor ipsum Fidei, et Salutis fundamentum petunt, profligandas,
et nigro theta notandas sancte censuistis ; sed etiam novitias omnes,
et peregrinas doctrinas a τύπῳ διδαχῆς antea traditae recedentes, quae
alibi turbas dederunt, a finibus vestris arcendas laudatissimo consilio
judicastis, ut omnes eadem incedentes regula idem sentire et loqui
assuescant. Atque haec ipsa ratio jam securum me esse jubet,
qualemcunque hunc laborem meum a M.M.A.A.V.V. benevole ex-
ceptum iri. In quo quippe id unum mihi prae caeteris proposui, ut
Doctrinam Orthodoxam, quam ex Sacrae Scripturae fontibus, et ex
Doctissimorum Theologorum Vestrorum et Nostrorum lectione hausi,
fideliter traderem, nec ab ea quantum fieri posset, vel latum un·
guem recederem3 Ut vel hinc constet apud omnes de vero Doc-
trinae nostrae cum Vestra consensu. Sed non desunt aliae rationes

b

