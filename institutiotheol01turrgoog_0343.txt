QuAEsr. xv.] m: pensons εἰ· srA‘ru camsi-1. 315

ad inferos, Vel id factum, ut aliquid ibi pateretur, vel ut Patres liberaret,
vel ut mortuis evangelizaret, vel ut victoriam suam ostentaret diabolis.
Sed nec primum dici potest, quia in cruce omnia consummavit, J oh.
xix. 30, et unica oblatione consecravit in perpetuum sanctificatos, Heb.
x. 14. Nec secundum, quia jam in coelum recepti erant, nec unquam in
limbo fictitio fuerunt, ut supra probatum. N on tertium, quia Evangeliza-
tio pertinet tantum ad statum hujus vitae, non ad conditionem mortis. N ec
si Petrus, c. 4. 1⁸⁹, dicit Evangelizatum esse mortuis, hoe non intelligendum
est in sensu composito, quasi praedicatum esset mortuis qua talibus, quia
cum non sint in statu viae, non egent amplius ullo praeconio ; sed in sensu
ᾱὶυἰεο, id. illis qui jam mortui sunt, sed qui olim vivebant, dum illis evan·
gelizatum est. Non quartum, quia descensus iste debuit esse poenalis,
non triumphalis, et pertinet ad statum Exinanitionis, non Exaltationis.

VIII. Talem autem esse descensum Christi varia docent. 1. Quia ex
stylo Scripturae descensus ad inferos significat gravissimas adversitates et
dolores exquisitissimos, Gen. xxxvii. 35, Job. xiV. 13, Psal. vi. 5, et
lxxxvi. 13, et cxxx. 1. 2. Loca quae de descensu ad inferos agunt, extremam
miseriam ejus notant, non triumphum, in quo scil. non sit ideo relinquen-
dus, sed a Patre liberanduS, Act. ii. 30, 31. 3. Descensus in infimas partes
terrae opponitur ascensioni supra omnes coelos, quse pars est Exaltationis,
Eph. iv. 9. Ergo debet esse pars ExinanitioniS.

IX: Cor terroe ex stylo Hebraeorum nihil aliud innuit,
Fontes Solu· quam quod intra terram est, εξ enim ponitur pro Ἱππ, quod
tronum. medium est, medium autem saepe dicitur, quod internum est,
sive sit in meditullio, sive non. Ezec. xxvii. 4, Tyri termini dicuntur
fuisse in corde maris, quia mari undique alluebatur, et Deut. iv. 11,
Mons dicitur ardere usque ad cor coelc‘, id est, usque ad mediam aeris re·
gionem. Ita esse in corde terrae, Matth. xii. 40, nihil aliud notat, quam
intra terram esse, sive illud superficiei ejus sit propius, sive remotius, ct
hac ratione innuitur status Corporis Christi in SepulchrO, quod in terra suit,
in quo usque ad tertium diem quievit.

X. Quum Christus dicitur descendisse “ ἔις τοι κατόπςιι μέςη τῆς γῆς par-
tes infimas terrae,’' Eph. iv. 9, non notatur descensus localiS, sed ejus
exinanitio et manifestatio in carne, quam in terra assumpsit, ut nihil aliud
sit quam descendere in terram, quae est infima mundi pars, constructione
Hebraeis satis familiari, qua regimen ponitur pro appositione, I’sal.
cxxxix. 15, “ In imis partibus terrae,’' id. in terra, quse est pars inferior re-
spectu coeli. Ita non partes terrae iuter se, sed partes mundi coelum et terra
inter se conferuntur. N ec alium sensum esse posse verba textus innuunt,
ubi oppositio sit inter ascensum e terra in coelum, et descensum de coelo,
Sicut autem ascensus pro termino a quo habuit terram, et pro termino ad
quem coelum, ita vicissim descensus pro termino a quo habet coelum,
et pro termino ad quem terram. Hoc vidit CaietanuS, qui per inferiores
partes terrae intelligi vult “terram quse infima est pars mundi, ad differen-
tiam inferiorum partium coeli quae sunt in aere. Ac si apertius dixisset,
Quia descendit primum ad inferiorem partem terrae.'’

XI. Quum Petrus ait, Act. ii. ex Psal. xvi., ‘⁴ Animam Christi non re·
linquendam fuisse in interno,‘' non potest intelligi descensus localis, sed
detentio in sepulchro, quia hoc refertur a Petro ad resurrectionem, quod
colligitur: 1. Ex connexione, “ Caro,'' inquit, “mea commorabitur,'' sci-
lieet in sepulchre, “sub spe, quoniam non derelinques.'' 2. Ex phrasi
addita ad exegesim, “ Non sines Sanctum tuum,'' id. me, “ videre corrup-
tionem‚” scilicet in corpore, quam alioqui relictum in sepulchro sentiret.

