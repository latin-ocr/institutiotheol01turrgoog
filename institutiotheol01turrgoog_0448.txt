420 Locus nscmus QUARTUS. [Quaesr. xiv.

arcem salutis in Evanyelio patefactum. Si hujus fidei, qui est actus fidei
formaliS, mihi conscius sum, possum et debeo elicere actum fidei de quo
agitur, quo credo Christum pro me poenitente et ad ipsum confugiente esse
mortuum, qui actus vocatur cmzsequens, quia sequitur directum, quoin
Christum cred0, et ad eum ut unicum et perfectissimum Servatorem me
recipio; et consolatorius, quia consolatione et gaudio ineffabili animam
fidelis perfundit. Cum ergo nemo possit habere actum hunc specialem et
reflexum fidei, nisi praesuppositis aliis praecedentibus, et verae poeni·
tentiae studio; patet non omnes teneri credere Christum pro se mortuum,
sed tantum Resipiscentes et CredenteS, id. omnes ex agnitione peccatorum
et sensu irae Dei contritos et confugientes ad Christum, et apud eum re·
missionem peccatorum quaerentes, ejusque merito unice nitentes.

XLVIII. Frustra quis regeret: 1. ‘⁴ Mandatum fidei in Christum com-
plecti omnes ejus gradus et actus 3 ideoque, omnes illos actus, et inter eos
ultimum, quo quis credit Christum pro se esse mortuum, exigi ab omnibus,
quibus mandatum credendi proponitur.'' Quia ea est natura, et dependentia
istorum actuum ab invicem, ut ultimo non sit locus sine prioribus, nectertio
sine secund0, nec secundo sine primo, Dum ergo mandatum credendi pro-
ponitur, primus actus ab homine peccatore exigitur, non ut in eo subsistat,
sed ut eo demum praestito progrediatur ad secundum, non praestito vero, ne-
quaquam. Nec enim ille potest vel debet credere Christum esse Redempto-
rem suum, qui non vult agnoscere Christum esse Filium Dei, et redempto-
rem hominum, nec debet credere esse suum ’ Redemptorem in hypothesi,
qui non crediderit esse Redemptorem omnium in se creflentium in thesi:
sed qui praecedentes actus, qui sunt fundamentum hujus postremi, in se
deprehendit, ille demum potest et debet hunc etiam exerere.

XLIX. 2. “Quotquot jubentur credere in Christum, juberi habere
fidem justificantem, siquidem nulla alia potest esse salutaris; sed fidem
justificantem necessario importare applicationem particularem, ut credamus
Christum nonin communi tantum mortuum esse pro hominibus, sed pro nobis
in particulari, quia alias non differret a fide historica reproborum, Imo et
ipsorum Daemonum, qui hoc possunt credere.'’ Resp. Fidem justificantem,
quae imperatur in Evangelio, complecti quidem varios illos actus, de quibus
diximus, sed unumquemque in suo ordine, primo quidem directum et
formalem, qui justificatorius dicitur, qui consistit in judicio intellectus
practici de Christo solo et perfectissimo credentium et poenitentium ad
ipsum serio confugientium Redemptore, et in refugio voluntatis ad Christum
confugientis, et in ipso unice recumbentis; secundo vero reflexum et con-
solatorium, qui posito primo sponte sequitur. Nam ex quo video me,
persuasum de promissione Evangelica, confugere serio ad Christum, et ab
eo uno justitiam et vitam expectare, et ino niti, possum et debeo certo
colligere Christum pro me mortuum esse, cum ex Evangelio mihi constet
pro omnibus credentibus et poenitentibus eum esse mortuum. Unde ad
Argumentum facilis est responsiO, Quisquis tenetur habere fidem justifi-
cantem, tenetur credere Christum pro se mortuum: Actu fidei immediato et
directo, nego ; Sed actufidei reflexo et secundarie, conced0, vel in sensu com-
posito, et praesupposito primo fidei actu, sed non in sensu ἀίυίεο, et eo
secluso· Nec propterea fides fidelium conveniet cum fide reproborum et
daemonum. Licet enim reprobi possint theoretice credere Christum esse
Filium Dei, et Redemptorem hominum, nunquam tamen practice ita vere
de eo persuadentur per assensum fiducialem Verbo Dei, ut ad ipsum con·
fugiant, et in eum unice recumbant. Nam si vere persuasi essent Christum
esse unicum et perfectum Servatorem credentium et poenitentium, extra

