QUAEs‘r. 1v.] m: vocarmm: ΕΤ rme. 473

tium aut comitantium, quse a Spiritu Dei ita apte et opportune dispensentur
respectu uniuS, et non alterius, ut quoad illum effectus necessario sequatur,
quoaduistum vero minime. Nam licet fateamur varias circumstantias ad hoc
opus concurrere, et a Deo sapientissime dispensari, ct non parum conferre
ad boni operis successum3 Negamus tamen varietatem istam circum-
stantiarum, vel earum concursum posse dici causam propriam et adaequatam
istius discriminis Nam circumstantiae illae omnes quaecunque tandem illae
sint, Vel se tenent ex parte objecti, id. Verbi3 Vel ex parte subjecti, id
est, hominis, A parte objecti, nulla potest dari circumstantiarum varietas
ex nostra hypothesi, quia supponimus idem Verbum, ab eodem Pastore,
eodem tempore, et loce, eodemque modo, utrisque praedicari. A parte
subjecti, Vel sunt tantum extrinsecae et accidentales, quae nullam habent
necessariam connexionem cum effectu, quaeque ideo non possunt esse causae
discretionis unius ab alio; Vel intrinsecae et essentialeS, quae effectum
necessario post se trahunt, et quibus positis-non potest non sequi3 quales
sunt illae, quae subjectum diversimode afficiunt et disponunt. De istis vcro
rursus quaeritur: An diversitas illa, quam in subjecto producunt, qualis
est v. g. attentiO, docilitaS, et animi submissio, sit a natura, An vero a
Gratia? Si a natura, vicit Pelagius, et homo seipsum discernit. Si a
Gratia, cum hoc non possit pendere a Verbo, quod utrisque commune
esse diximuS, haec ipsa est Gratia immediata quam ponimuS, quae istius
discriminis causa fuerit.

XLII. Deinde, Si varietas circumstantiarum, diversitatem effectus facit;
Ergo ubicunque ea occurret, diversus etiam effectus sequetur; ubi vero
pares erunt, idem debebit esse. At aliter se rem habere constat. Nam
in variis circumstantiis idem non desinit csse effectus, et in iisdem saepe
diversus Quot sunt quibus felix nativitaS, bona institutio, benedictiones
item et castigationeS, et similia bona vel mala pariter contingunt, qui
tamen diversimode illis afficiuntur, vel ad bonum vel ad malum P Quot
item qui in diversis plane circumstantiis positi, pariter tamen a Gratia
convertuntur? Latrones ν. g. duo cum Christo crucifixi in iisdem plane
circumstantiis versabantur, idem objectum oculis offerebatur, eadem verba
aures feriebant, et per omnia pares videbantur. Alter tamen credit et
convertitur; Alter vero incredulus manet et obstinatus. Quaenam istius
discriminis assignari potest ratio P An quod diversa fuerit utriusque na-
tivitaS, vel institutio, vel diversum vitae genus», vel aliae circumstantiae
occulta} P Sed praeterquam quod gratis haec supponuntur, non probantur3
Si haec maxime vera forent, nihil ad rem facerent, quia veram et propriam
causam tanti discriminis dare non potuerunt. Nam variae illae circumstan-
tiae, quae non prohibuerunt, quominuS, ubi aequalis male agendi occasio
data fuit, uterque pariter latrocinium exerceret, quomodo potuissent
alterum ad impietatem et blasphemias impellere, alterum ad pietatem et
fidem flectere, ubi par omnino conversionis ad Deum occasio data fuit?
Non alia ergo discriminis istius causa esse potuit, quam arcanus Spiritus
Sancti motus, qui in simili statu, similem tamen dare non voluit gratiam,
ut ostenderet se ubi vult spirare, et quorum vult misereri, ct quos vult
indurare. Rursus, qui factum, ut ad easdem conciones Petri et Pauli
eodem tempore et loce, et cum iisdem circumstantiis habitas ad innumeros,
alii tamen ex iis crediderint, alii increduli manserint? Non alia sane
istius discretionis ratio dari potest, quam interna animi dispositiO, quae,
si non est a gratia subjectiva, a natura pendere contra Scripturam dicenda
erit.

XLIII. 3. Si vocationis efficacia pendet a concursu circumstantiarum,

