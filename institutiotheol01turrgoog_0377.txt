quaes‘r. va] nn ori-1010 cums'm nnuma-omo, 349

J oh. iii. 34, quo sufficienter instructus fuit ad munus suum, et thesauri sapi-
entiae et intelligentiae in ipso suerunt absconditi, Col. ii. 3. Confirmatur ex eo
quod puer adhuc duodecennis mirabilia dedit sapientiae suae specimina, do-
cens in Templo et disputans cum Pharisaeis, Luc. ii. 47. Et quod in baptis-
mo ante fictitium illum raptum Pater coelitus testatur se in eo acquiescere,
quomodo autem posset in eo acquiescere, qui voluntatem ejus perspectam
nondum haberet? TertiO, si Christus ascendisset in coelum post baptismum3
Scriptura praemittere deberet ejus ascensum descensui, cum contra descen-
sum praemittat ascensui, Eph. iv. 9.

V. Aliud est Christum ascendisse in coelum proprie et

Fontes 3⁰¹⁰· localiter ratione humanitatiS, Aliud ascendisse metaphorice

nonum. et mystice per sublimem mysteriorum coelestium cog-
nitionem. Christus non dicitur ascendisse incoelum priori sensu, J oh. iii. 13,
‘⁴ Nemo ascenditin coelum nisi ille qui descendit de coelo, Filius hominis qui
est in coelo,'’ quia idem qui ascendit, descendisse dicitur, et sic non posset
dici esse adhuc in coelo3 sed de ascensu mystice, ut ascendere in coelum
dicitur, qui arcana coeli penetrat, Prov. xxx. 4, quia quantum coelum a terra
distat, tantum consilia divina ab humanis, Isa. lv. 9, quod prope nos est ob·
vium et planum, id diciturnon esse in eoelo, uteo sit ascendendum, Deut. xxx,
12, Rom. x. 6. Sic sensus erit neminem nosse res coelestes et conscium esse
consilii divini praeter se, et series sermonis eo referenda esse ista verba do-
cet, quia ver. praecedenti de revelatione mysteriorum egerat, Si terrena dixi
vobis et non creditis, quomodo credetis, si dicam coelestia ,² Et ut rationem
reddat, cur et ipse coelestia possit suo jure docere, et nemo ea nosse possit,
nisi ipso docente, addit, Nemo ascendit in coelum, ὅτ. Caeterum quod Fili-
us hominis dicitur esse in coelo, hoc de Persona in concretO, non de na-
tura humana in abstracto est intelligendum.

VI. Quum Christus dicitur descendisse e coelo, et exivisse a Patre
Joh. vi. 38, et xvi. 28, agitur de metaphorico ejus descensu per mani-
festationem in carne, non ut esset ubi non erat prius, sed ut ibi operaretur;
Sed non supponitur localis ejus descensus secundum humanitatem, nec un-
quam Cbristus dicitur rediisse e coe10, sed venisse tantum. N ec si Filius
hominis dicitur ascendere post resurrectionem, ubi erat prius J oh. vi. 62,
hoc intelligendum secundum humanitatem, sed secundum divinitatem, ubi
ante fuit ὃ Λέγος, cum esset ηις τὶν aaz, J oh. i. 1.

VII. Quamvis Christus ea loquatur, quae edoctus est a Patre, J oh. viii.
38 quia loquitur quae audivit, J oh. iii. 32, et nihil facit quod non viderit
Patrem operantem, J oh. v. 19, ut innuatur Filium intime habere per-
specta omnia opera Patris3 Non sequitur raptum fuisse in coelum, ut talia
audiret, vel videret, quia hoc habuit ex intima communione cum Patre, prop·
ter quam dicitur esse in sinu Patris, J oh. i. 18, et quia estin sinu ejus, eum
nobis revelare.

VIII. Licet Christus non fuerit raptus in coelum, non propterea censen-
dus est Mose et Paulo inferior, qui in coelum rapti sunt, ut a Deo institu-
erentur. l. Quia etsi eo rapti fuissent, Christus longe praestantiori ratione
a Deo edoctus est, ex vi Unionis hypostaticae. 2. Quia alia est ratio Ser-
vorum, et Domini. Illi opus habuerunt singulari et extraordinaria institu-
tione ad ea cognoscenda quae ignorabant. Sed Christus a momento concep-
tionis unctus Spiritu S. plenissime haec habuit perspecta. 3. Moses non
dicitur in coelum raptus sed in montem. Paulus dicitur quidem raptus in
tertium coelum, sed an spiritu, an corpore raptus fuerit, dici non potest, ipso
Paulo fatente se hoc ignorare.

