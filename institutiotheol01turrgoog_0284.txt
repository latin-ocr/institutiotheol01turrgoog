256 Locus uncinus remiss. [Quaezs'r. 11.

natoris futuro Betlehemi, quod ad natalem Davidis jam a longo tempore
praeteritum sine absurditate referri nequit. N ec quod additur de egressibus
ejus a seculo hoc evincit, quia hoc ad aeternam generationem Messiae ex
sinu Patris pertinet, qua Filius est Dei; ut nativitas Betlehemi ortum
temporalem ex sinu Matris notat.

VII. 4. Ratione Tribus et Familioe, Messias ex tribu
J udae et ex familia Davidis oriundus fuit ex Oraculis, Gen.
xlix. 10, Isa. xi. l, 2 Sam. vii. 13, 14, et ex confessione
Turbarum, J oh. vii. 423 Unde non semel David dicitur a Prophetis. Quod
in Jesu nostro impletum constat, tum ex loco nativitatis jam relate, qui
erat Domus Davidis, quo se conferre parentes J esu debuerunt, ut ex illa
familia se oriundos esse probarent, tum ex Genealogia Christi utraque,
quae apud Matth. et Lucam habetur. Nec opponi potest, genus J osephi nou
arguere ortum J esu ex familia Davidica, siquidem ex nostra hypothesi
pater ejus non fuit. Quia· ex Lege Num. xxxvi. 8, Uxores ex eadem
Tribu et familia ducendae erant, quod licet non foret absolute universale,
locum habere debuit, ubi Virgines erant ἔπαληςοι, id. haeredes domus pa-
ternae, qualis erat Maria. Nec obstat quod Maria dicatur συγγενὲς Eliza·
bethae, Luc. i. quia hoc inde fieri potuit, quod vel aliquis ex Mariae ma·
joribus conjugem duxisset ex tribu Levi, vel Sacerdos aliquis filiam ex
cognatione Mariae.

VIII. 5. Ratione Modi Nativitatzis, quia ex Virgine
nasci debuit ex Isaiae vaticini0, cap. vii. 14, ‘⁴ Ecce Virgo
concipiet, et pariet filium, et vocabit filium ejus Immanuel,''
quod tanti ponderis est, ut vel solum per se sufficiat ad mysterium hoc
probandum. Sed ut asseratur contra cavilla J udaeorum, observandus sco·
pus Prophetae, qui est confirmare populum adversus metum quo percelle
batur, propter Rezin et Pekah Reges Syriae et Israelis obsidentes Hieroso-
lymam3 Ideo Deus Prophetam jubet, ut una cum filio suo accedat ad
Regem, et jubeat illum timore seposito certum esse de conservatione et
liberatione sui et populi. Et ut ipse eo magis persuaderetur de veritate
hujus promissioniS, Propheta dat illi optionem signi alicujus, vel e coe10,
vel e terra petendi. Cum vero Achaz signum impie recusasset, et multae
adhuc superessent fidelium reliquiae, ad horum consolationem et confir·
mationem, ut et Achazi convictionem, addit: Deum non obstante Regis
impietate, szjqnum ipsis daturum duplex, futurum et praesens; ficturum
ver. 14, in Immanuele nascituro suo tempore ex Virgine ; praesens in Searja·
sub filio suo, ante cujus adolescentiam debuit destructio Regum illorum
contingere, ver. 16.

ΙΧ. Non posse de alio quopiam, quam de Messia Oraculum intelligi
patet, quia 1. agitur de Puero, qui futurus est Immanuel, et Dominus terrae,
ver. 14. et cap. viii. 8 3 2. de eo qui nasciturus esset ex Virgine ; 3. de eo
qui futurus esset in signum inauditum et mirabile. Quod nec in Ezechiam
Achazi filium cadere potest, quia jam tum natus erat, non nascituruS, de-
inde nativitas non fuit ex mbr virgine, sed ex uxore Achazi‚ nee miracu-
losa dicitur, vel in signum peculiare unquam alibi proposita legitur. Nec
in Searjasub filium Prophetae, vel alterum, de quo c. viii„ dictum Maket-
Salat-ckazbaz, quia prior ille jam natus erat, adductus quippe ab Isara ad
Regem, nec nativitas ejus miraculosa et ex Virgine, licet impositio nomi-
nis fuerit symbolica, et posterior distinguitur ab Immanuele c. viii. 8,
et conceptus fuit non ex mssa-s, sed ex meaa-n. Nec in puerum alium vul·
garem, quia non vulgaris hic sermo, nec vulgaria de eo dicuntur, sed pro·
missio est signi illustris, non in foemina, sed in Virgine exhibendi. Unde

4. Ratione Tribus
et familiia

5. Ratione Modi
Nativitatis.

