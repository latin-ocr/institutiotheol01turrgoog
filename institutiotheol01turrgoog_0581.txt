Quffls'r. xvia] na vocaveris m* rios. 553

tale cor ipse largitur, et indit Credentibus per gratiam regenerationis,
Ezec. xxxvi. 26. Loca quae afferuntur ex Jer. xvii. 9, et Prov. xx. 9,
quae testantur cor hominis esse pravum et inscrutabile, et neminem dicere
posse cor suum esse mundum, ostendunt tantum quale sit cor hominis
natura, non quale fiat a gratia. Non ergo temeritatis et praesumptionis
damnanda est certitudo fidelis, cum non nitatur judicio cordis naturali et
fallibili, sed judicio cordis regeniti, testimonio Spiritus Sancti nitentis, qui
veritatem et sinceritatem fidei ex ejus adjunctis et effectis, juxta semiv-
in Verbo proposita, probat; Tum ratione subjecti, quum cor deprehenditur
bonum et honestum, Luc. viii. 15, non durum, sed fractum et contritum,
Isa. lxi. 1, et lxvi. 2, Psal. ii. 17, non hypocriticum, quod tegat, extenuet,
ac dissimulet peccata, sed sincerum, quod ea confiteatur et suppliciter de·
precetur, Psal. xxxii. 5 ; Tum ratione objecti et modi, quum fides am-
plectitur Evangelium, non propter novitatem doctrinae, aut licentiam
peccandi, ex libertate Christiana et gratuita justificatione, Rom. vi. 2, 1
Pet. ii. 15, 16, aut propter vitae commoda, sed unice propter Deum omnis
boni fontem, et propter Christum, in quo omnis plenitudo gratiae habitat3
Tum ratione actuum, quales sunt contritio cordis, et serius dolor peccati
propter Deum, esuries et sitis seu desiderium justitiae, sensus gratiae non
evaniduS, bona conscientia, studium cavendi lapsus, et se Deo approbandi
magis magisque per praxim sanctitatis, non ad momentum, sed serio et
constanter. In quibus tamen non expectanda est perfectio omnimoda,
sed spectanda sinceritas, quia Christus arundinem quassatam non frangit,
nec linum fumigans extinguit, et non tam fidei quantitatem, quam quali-
tatem attendit.
w XXXI. Quod tenemur credere fide divina, debet credi semper ut indu-
bitatum, quum agitur de veritatibus immediate revelatis, et a nobis inde-
pendentibuS, quale's sunt Articuli fidei, de quorum veritate non possumus
dubitare sub quocunque praetextu. Sed non eadem est ratio certitudinis,
quam fidelis habet de remissione peccatorum suorum, quae non immediate
revelatur in Verb0, sed quae oritur ex experientia et sensu interno cordis,
qui a nobis pendet, et qui saepe potest dubius esse et incertus, non minus ac
principium quo nititur. Unde falsum est verum fidelem quovis tempore
posse et debere certum esse de remissione peccatorum suorum, etiam quum
jacet in peccate, et carnis cupiditatibus indulget, quia, uti diximus, certi-
tudo non datur extra usum mediorum. .
XXXII. Alia est certitudo absoluta, quse non pendet ab ulla conditione,
quae possit illam reddere incertam, qualis est certitud0‚ quod Deus sit, et
quod anima sit immortalis, et sim. Alia est certitudo conditionata, quae
ab aliqua conditione pendet, qualis erat certitudo vitae in Ezechia produ-
cendae ad quindecim annos, quae illi promissa fuit, et de qua certus proinde
esse poterat, sed sub conditione tamen, ut non sibi denegaret victum necessari·
um, sed media necessaria ad conservationem vitae adhiberet. Talis est certitu-
do fidelis, de qua loquimur, quae supponit condition em usus mediorum, ut dixi·
mus. Prima certitudo est ἀνάστατος cum timore, quia pro objecto habet veri-
tatem independentem a nobis, sed secunda non modo timorem non excludit,
sed eum supponit necessarie, tanquam medium ad ejus confirmationem.
XXXIII. Timor mali futuri, quod debet necessario contingere, non
potest cum certitudine consistere. Sed timor mali, quod posset contingere,
nisi mature illi prospiceretur, non modo non pugnat cum certitudine, sed
illi producendae inservit, dum sollicitudinem et vigilantiam inducit, per

quam cavemus ne in tale malum incidamus. Talis est timor quem Spiritus
S. exigit in fidelibus.

