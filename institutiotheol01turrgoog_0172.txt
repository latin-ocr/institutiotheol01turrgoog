‘144 Locus uxnscisms. [QUAEsT. xxv.

‘⁶ non omnia hominum mala fallaciter agendo, sed aliorum omnium malis
omnibus, tanquam si sua essent, misericordis medicinae diligentiam pro-
,curandos' ut ait Augustinus.

XIX. Aliud est dari externos aliquos ritus in Ecclesia, Aliud vero re·
tinere Legem caeremonialem. Ritus externi sunt necessarii in Ecclesia
⁴boni ordinis causa, quia omnia honeste et decenter in ea fieri debent, 1 Cor.
xiv. 403 sed longe differunt a Lege caeremoniali, quia ista significabat
Christum venturum, isti nequaquam. Illa fuit pars cultus divini neces·
saria ; Isti sunt tantum adminicula et adjuncta cultus. In quibus cautiones
istae semper observandae. 1. Ne ritus ulli praescribantur cum opinione ne·
cessitatis et meriti. 2. Ne parem obligationem conscientiae habeant cum
legibus divinis, quasi reatus damnabilis incurratur ex illorum quacunque
violatione, licet id accidat absque contemptu praecipientis, et seandalo
aliorum. 3. Ne sic multiplicentur ritus isti, ut inde servili jugo preman-
tur Christiani, et quasi in servitutem J uda’icam reducantur.

XX. Constitutio Apostolica, Act. xv. 20, de abstinentia a suffocato et
sanguiue, non fuit juris perpetui, sed temporarii: probatur, 1. A fine et
scopo, qui fuit eausa institutionis, qui fuit temporariuS, pax nim. Ecclesiae,
per tolerantiam infirmorum ex Judaeis, qui caeremoniis assueti, paulatim
debuerunt ab iis avocari; 2. Ex modo decisionis, quo et Gentibus gratifi-
cantur, absolvendo eas a caeremoniis Legis, et J udaeis satisfacere student,
quasdam caeremonias Gentibus imperanteS, ut concordiae causa aliquid
illis indulgerent, donec plenius innotesceret Christiana libertas, maxime
quia Judaei eo potissimum se a Gentibus aversos profitebantur; 3. Quia
discrimen omne ciborum sub Novo Testamento plane abrogatum est, ut
patet ex loeis, Rom. xiv. 14, 1 Cor. viii. 8, et x. 27, Col. ii. 21, 1 Tim.
iv. 3. Atque eo fortius stringit argumentum, l. Quod Paulus ipse, qui
Synodo interfuit, mentemque ejus optime tenuit et explicavit, ista scripsit
post Synodum. Quomodo vero Apostolus tam clare et expresse tale dis-
crimen sine ulla exceptione tollere potuit, si sanctio Apostolica ab ipso
existimata fuisset juris perpetui? Imo cum Lex posterior deroget priori,
dubitare non debemus Legem istam ab ipso spectatam fuisse ut abrogo-
tam, vel ut abrogandam. Cujus sanctio si renovatur, Act. xxi. 25, post
scriptam epistolam ad Corinthios, non aliter intelligenda est, quam ex in-
stituto et ordinatione Apostolica pro certo tempore, non in perpetuum.
4. Judicium et authoritas Ecclesiae, quae libertate Christiana plenius re-
tecta, Legem illam sensim mutavit et abrogavit, de quo vide Aug. lib.
xxxii. cont. Faustum, c. 13.

XXI. Constitutionis istius perpetuitatem non evincit, 1. Quod autori-
tate Apostolica facta sit; Quia etiam ea quae ad ιῦταξιῖυ pertinent ab iis
sancita sunt, 1 Cor. xiv. 33. 2. Quod sub titulo necessitatis sancitur;
Quia non est necessitas absoluta et simplex, sed secundum quid et ex
hypothesi, pro temporis ratione, et scandali vitandi gratia. 3. Quod con-
jungatur cum scortationis prohibitione, quae omnino juris est perpetui;
Quia potest intelligi non ipsa scortatio, sed cibus meretricius, seu pretium
scorti, ut vox ἀλισγῆμτος sit repetenda ἀπὸ κοινοῦ, quae notat ollutionem
cibi et potus, ex Dan. i. 8. Et si ad scortationem ipsam re eratur, non
statim sequitur ejusdem esse generiS. quia saepe disparia conjunguntur et
moralia cum caeremonialibuS, ut Ezech. xviii. 6, Luc. i. 6, l Timoth. iii. 23
et hic agitur de Idolothytis, quorum abstinentia non ejusdem est necessi-
tatis cum scortatione, quia idolothytis aliquando vesci licet, sed scortari
nunquam licet; Possunt ergo moralia cum positivis conjungi, maxime
cum talia ejusdem generis esse ex sensu hominum existimantur, quomodo

