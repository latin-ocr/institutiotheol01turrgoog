478 Locus oremus nummus, [ouAEsr. v.

perducatur, vel externi qui ab homine fieri possunt, quales sunt Templum
adire, Verbum audire et sina, vel interni, qui a gratia etiam in nondum
conversorum cordibus excitatur, quales sunt Verbi propositi receptio et
apprehensiO, notitia voluntatis divinae, sensus aliquis peccati, timor poenae,
et desiderium aliquale liberationis ε Sed quaeritur, An in ipso conver-
sionis momento, et quoad qradus rei, homo habeat aliquid ex se quo
cooperetur gratiae efficaci, ita ut opus non gratiae tantum, sed et libero
arbitrio a gratia excitato tribui possit; quod affirmant Pontificii, et
caeteri Pelagianizantes; Nos negamus cum Orthodoxis‚ qui nullam
causam efficientem proprie sic dictam agnoscunt, quam Deum ipsum
regenerantem, sive Spiritum regenerationis; Hominem vero regeneran-
dum faciunt subjectum mere passivum Spiritus regenerantis, et nova-
rum qualitatum, quae ab ipso infunduntur3 Quamvis postea infusis jam
novis qualitatibuS, se habeat ut instrumentum activum liberum suarum
actionum.

V. Sociniani, qui cum Pelagio peceatum originis impura generatione
in nos propagatum negant, et quicquid vitii aut labis nobis inest, id
crebris peceati actibus, et peccandi quadam consuetudine contractum
asserunt, Regenerationem non aliam agnoscunt, quam pravae consuetu-
dinis et vitae mutationem, et secundum doctrinam Christi reforma-
tionem, prout eam definit Socinus lib. de Bapt„ et Smalci. de Filio Dei,
(ὃ ii.; Ad quam proinde hominen etiam in primo momento cooperari

eo censent.

VI. Quoad Pontificios‚ Synodus Tridentina, SesS. 6, de J ustific. Canon
4, mentem suam clare sic exprimit. “ Si quis dixerit liberum hominis
arbitrium a Deo motum et excitatum nihil cooperari, assentiendo Deo
excitanti et vocanti, quo ad obtinendam justificationis gratiam se dis-
ponat ac praeparet, nec posse dissentire si velit, sed velut inanime quod-
dam nihil omnino agere, et mere passive se habere, Anathema sit.''
Hinc Tirinus, Controv. 14, n. 4: “ Excitari, trahi, invitari a De0, non
est mihi liberum, sunt enim motus a Deo solo immediate nobis immissi,
liberum tamen mihi consentire vel non consentire excitanti, et trahen-
tem suadentemque sequi vel non sequi.’'

VII. Quia vero Adversarii subinde utuntur distinctione Gratiae in
“ excitantem et adjuvantem, operantem et cooperantem, praevenientem
et subsequentem ;’' Quo sensu vel admitti possit, vel rejici debeat
ante omnia videndum. Si per gratiam excitantem, operantem, et prae-
venientem, intelligerent motionem primam gratiae efficaciS, qua ex morte
peccati ad novam vitam excitamur, et reipsa convertimur ante ullam
cooperationem et concursum voluntatis nostrae, Et per adjuvantem,
cooperantem et subsequentem, motionen secundam, quae conversis co-
operatur, et eos ad agendum adjuvat, facile hanc distinctionem admit·
teremus, ut non semel videmus August. ea usam fuisse ι Euchir. c. xxxii.
‘⁴ Utrumque legitur in sanctis Eloquiis, et misericordia ejus praevenit
me, et subsequetur me ; nolentem praevenit ut velit, volentem subsequi-
tur ne frustra velit ;” et ibidem monet recte dictum ab Apost010, “ non
volentis esse nec currentis, sed miserentis Dei, ut totum Deo detur, qui
hominis voluntatem bonam, et praeparat adjuvandam, et adjuvat prae·
paratam.'' Et lib. de Gra. et lib. Arb. cap. 17, “ Ut ergo velimus, sine
nobis operatur; cum autem volumus, et sic volumus ut saciamuS, nobis-
cum cooperatum tamen sine illo vel operante ut velimus, vel cooperante
quum volumus, ad bona pietatis opera nihil valemus.” Sed quia alio
sensQab ipsis usurpatur, ut per excitantem, praevenientem, et operantem,
intelligant tantum gratiam sufficientem, illuminatione et suasione morali

J

