Quaes‘r. 11.] m: vocA‘mom: ιιι· rins. 447

cepti, istud vero voluntatem Decreti, quae licet diversae sint, (quia diversa
objecta sibi proponunt, prior quidem officii praeceptionem, posterior vero
rei ipsius executionem,) non sunt tamen contraries et oppositae, sed optimc
inter se juxta varios respectus conciliantur. Ille serio non vocat, qui
vocatum non vult²venire, id. non praecipit nec gratum habet ut veniat,
fateor. Sed non qui non vult venire quo vocat, id. qui non intendit et
decrevit venire, neg0. Nam ad seriam Vocationem non requiritur, ut sit
intentio et consilium eum adducendi, sed tantum ut sit voluntas constans
praecipiendi officium, et beneficium illud facienti conferendi, quod Deus
vult maxime serio, Sed si serio ostendit quid homini praecipiat, et qute-
nam sit salutis via, et quid sibi gratum sit, non statim Deus ostendit quid
intenderit et decreverit ipse facere, ut de legislatione jam dictum. Nec,
si inter homines, Princeps vel Legislator nihil praecepit, quod non velit,
id. non intendat etiam fieri a subditis, quia penes ipsum non est positum
illud efficere in ipsis ; Sequitur id locum etiam habere in Deo, a quo solo
pendet non modo id praecipere, sed et id efficere in homine. Sed si dare-
tur Legislator talis inter homines, recte diceretur velle id quod approbat
et praecipit, licet non intendat efficere.

XVII. Promissio absoluta non potest esse seria, nisi fundetur in vo·
luntate et intentione promittentis dandi quod promittitur. Sed alia ratio
est conditionatae3 sufficit ad salvandam ejus sinceritatem, ut sit intentio
in Deo connectendi certissime rem promissam cum conditione, ut nuspiam
ista occurrat, quin illa eam comitetur. Hinc enim fit, ut propter talem
connexionem et dependentiam, maxime seria sit oblatio salutis, quae fit
hominibus credentibus, quia nemo fidem habiturus est, qui salutem non
sit certissime consecuturus.

XVIII. Verbum Vocationis externae debet esse signum Decreti alicu-
jus quo nititur; sed non statim Decreti de personis singularibus salvandis,
sed de mediis et eorum connexione cum salute. Fundamentum Voca-
tionis in genere, quatenus dirigitur indiscriminatim ad homines, est
Decretum de colligenda Ecclesia per Verbum. Fundamentum Voca-
tionis respectu Electorum est Decretum speciale de eonferenda his et
illis salute pro ipsis per Christum acquisita. Fundamentum respectu
Reproborum est Decretum de ordine et connexione mediorum salutis, et
de propositione et praeceptione istorum mediorum hominibus. Verbum
ergo Vocationis signum est Decreti ἱειὶιιε, quo nexum fecit indissolubilem
inter fidem et salutem, quam quia proponit Verbum, nulla simulatio Deo
potest adscribi, cum nihil proponat quod verissimum non sit.

XIX. Cum fides in Christum, quoe nobis praescribitur in Vocatione, non
praescribatur quoad omnes actus suos simul et semel, sed gradatim et
successive, et prius quoad actus generales et directos, quam quoad speciales
et reflexos, quoad actum assensus et refugii, quam quoad actum acquies-
centiae in Christo pro me mortuo; imo nec praecipiantur isti, nisi positis
antecedentibus ε Perperam dicitur promissionem salutis ex nostra sententia
fieri sub conditione, quae sine mendacio impleri non possit. Nam Christum
esse verum et perfectum 'Servatorem omnium ad ipsum serio per fidem et
poenitentiam confugientium, quod hominibus credendum praescribitur in
actu directo fidei, potest credi sine mendacio, ab iis etiam, pro quibus
Christus non est mortuus.

XX. Promissiones et minae additae Dei mandatiS, nihil magis expri-
munt de Dei mente et intentione, quam ipsa mandata, quae ostendunt
quidem quid sit voluntatis Dei praecipientis, non vero quid sit voluntatis
decernentis, quae proprie voluntas Dei dici debet. Ut ergo Spiritus

