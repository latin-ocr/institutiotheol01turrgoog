570 Locus Decimus ssx'rus. [Quffisr. 111.

2 Sam. xix. 19, quum merces injustitiae illis decernitur, et J udicium a Phinea
exercitum in scortantes imputatum est injustitiam, Psal. cvi. 31, id. gratum
Deo fuit, et illi cessit in laudem sanctae zelotypiae, et perpetui Sacerdotii
pactum. Proprie est eum, qui aliquid non fecit, habere ac si secisset3 et
vicissim non imputare, est eum qui aliquid fecit, habere ac si non fecisset3
ut Paulus sibi petit imputari culpam Onesimi‚ quam ipse non admiserat,
Ep. ad Phil. 18, et culpam desertoribus suis non imputari rogat, quam
ipsi admiserant, 2 Tim. iv. 16. Ex qua duplici vocis acceptione, duplex
oritur imputatio, de qua Paulus κατὰ χάριν, et κατ’ benamu, ex qratia, et ex
debite, Rom. iv. 4, 5, ‘⁶ Ei qui operatur, merces non imputatur ex gratia,
sed ex debito, sed ei qui non operatur, sed qui credit in eum qui justificat
impium, fides illi imputatur ad justitiam,’' nim. ex gratia3 nam fundamen-
tum imputationis, vel est in merito et dignitate personae, cui aliquid im-
putatur, vel est extra eam in sola gratia et misericordia imputantis: primus
modus est Legalis, alter vero Evangelicus. Unde colligitur vocem hanc
esse f rensem, quae non est intelligenda physice de infusione justitiae, sed
judicabit& et relative de gratuita acceptione in judicio Dei, quod etiam
liquet ex vi vocis λογίζωαα, et iaaoysrv, quae a rationariis petita est.

VIII. Caeterum hic accurate distinguendum est τὸ imputatum a putativo
seu fictitio, ut occurratur calumniae Adversariorum, qui imputationem
istam traducunt, quasi meram fictionem mentis, circa rem non existentem.
Cum sit res non minus realis in suo ordine, scilicet juridico et forensi,
quam infusio in genere morali seu physico; Ut imputatio solutionis a
Vade factae, quae fit Debitori, maxime realis est, per quam scilicet a
debito liberatur, et eximitur a jure quod in ipsum habebat Creditor.

Unde patet actum istum Dei Judicialem non carere veritate, quia non “

pronunciat nos justos in nobis, quod esset falsum, sed in Christo, quod est
verissimum3 nec justitia, quia datur communio inter nos et Christum, quae
solidum fundamentum est istius imputationis.

IX. Cum ergo dicimus Christi justitiam ad justificationem nobis imputari,
et nos per justitiam illam imputatam justos esse coram Dec, et non per
justitiam ullam quae nobis inhaereat3 Nihil aliud volumus, quam obedientiam
Christi Deo Patri nomine nostro praestitam, ita nobis a Deo donari, ut
vere nostra censeatur, eamque esse unicam et solam illam justitiam propter
quam, et cuj us meritc, absolvimur a reatu peccatorum nostrorum, et jus ad
vitam obtinemus3 nec ullam in nobis esse justitiam, aut ulla bona opera,
quibus beneficia tanta promereamur, quae ferre possint severum judicii divini
examen, si Deus juxta Legis suae rigorem nobiscum agere vellet3 nihil
nos illi posse opponere, nisi Christi meritum et satisfactionem, in qua sola,
peccatorum conscientia territi, tutum adversus iram divinam perfugium, et
animarum nostrarum pacem invenire possumus

X. Licet vero nolimus quicquam esse in nobis, quod opponi possit in
judicio Dei ad justificationem, male tamen quis inde concluderet, quod
falso et per calumniam nobis affingunt Adversarii, Nos nullam agnoscere
justitiam inhaerentem, quae fidelibus insit, et cujus ratione vere apud
Deum justi et sancti censeantur; Adeoque docere fideles semper in se
manere impios et injustOS, et Christi justitiam ad hoc solum nobis impu-
tari, ut peccata nostra tegantur, non vero tollantur. Unde occasionem

sumunt Doctrinam nostram de Imputatione Justitiae Christi, quasi impiam ,

et execrandam, traducendi. Quia, ut supra jam diximus, agnoscimus duo
ista beneficia esse inseparabilia3 et neminem a Christo justificari, qui
etiam non sanctificetur, et justitia inhaerente donetur, a qua vere sancti
et justi, licet non perfecte in hac vita, denominari possint fideles.

